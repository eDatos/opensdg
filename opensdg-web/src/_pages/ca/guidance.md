---
title: Indicadors per als Objectius de Desenvolupament Sostenible 2030 en l’àmbit de Comunitat autònoma
permalink: /ca/guidance/
layout: page
language: ca
---
<p class="justified-text">
    L’any 2015 l’ONU va aprovar l’Agenda 2030 sobre el desenvolupament sostenible, en la qual es van fixar 17 objectius, que inclouen des de l’eliminació de la pobresa fins a la lluita contra el canvi climàtic, l’educació, la igualtat de la dona, la defensa del medi ambient o el disseny de les nostres ciutats. Cadascun d’aquests objectius conté una sèrie de metes específiques, que particularitzen les accions que cal desenvolupar.
</p>
<p class="justified-text">
    A partir d’aquesta aprovació, s’hi han anat sumant diferents organismes a tots els nivells institucionals, des d’organismes multinacionals fins a locals.
</p>
<p class="justified-text">
    El novembre de 2016, la Comissió Europea va exposar el seu enfocament estratègic per a l’aplicació de l’Agenda 2030, inclosos els Objectius de Desenvolupament Sostenible.
</p>
<p class="justified-text">
    El Govern d’Espanya, el setembre de 2017, va acordar la constitució del Grup d’Alt Nivell (GAN) per a l’Agenda 2030, amb l’objectiu de coordinar la posició espanyola i les actuacions necessàries per al compliment dels objectius de l’Agenda.
    En diferents períodes de temps, totes les Comunitats Autònomes s’han anat adherint a l’Agenda 2030, creant les seves pròpies estratègies i assumint el repte d’alinear-se amb els Objectius de Desenvolupament Sostenible.
    En tots els casos plantejats, és essencial el càlcul d’indicadors que serveixin per mesurar el grau de compliment de les diferents metes i objectius.
</p>
<p class="justified-text">
    Per a aquest mesurament és imprescindible comptar amb els Organismes Estadístics, perquè aquests són els més capacitats dins dels diferents Governs per garantir la correcta definició i obtenció dels indicadors que cal emprar, tal com es reflecteix a la resolució 71/313 de l’Assemblea General de les Nacions Unides.
</p>
<p class="justified-text">
    L’INE i els Organismes d’Estadística de les Comunitats Autònomes han inclòs als seus Plans i Programes Estadístics l’operació estadística denominada “Indicadors de l’Agenda 2030 per al Desenvolupament Sostenible”, que té per objectiu constituir un marc d’indicadors estadístics, alineats amb els establerts per Nacions Unides, que serveixi per al seguiment, a diferents nivells territorials, dels objectius i metes de l’Agenda 2030 per al Desenvolupament Sostenible de les Nacions Unides.
</p>
<p class="justified-text">
    L’any 2019, i amb la finalitat de dur a terme una tasca coordinada en el desenvolupament dels indicadors de les CA, es va constituir un grup de treball entre els òrgans d’estadística de les CA, en forma de xarxa col·laborativa, amb l’objectiu de consensuar la metodologia de càlcul dels indicadors de Nacions Unides per a les Comunitats Autònomes, buscant alternatives davant dels problemes de territorialització o de pertinença i garantint, en tot cas, la comparabilitat.

    Després d’una tasca intensa, cada Comunitat Autònoma disposa d’una primera bateria d’indicadors comuna i homogènia i una fitxa metodològica estàndard que els organismes estadístics difondran a les respectives pàgines web.
</p>
<img class="center-image" src="{{ site.baseurl }}/assets/img/{{ page.header_text_image }}" width="400"/>